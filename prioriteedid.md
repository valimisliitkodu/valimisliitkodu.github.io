---
layout: default
---

## Meie prioriteedid eesolevaks 4 aastaks Saku valla arendamisel

* **VALLAELU KORRALDAMINE**. Otsuste tegemises tugevdame volikogu positsiooni, kaasame aktiivsed kodanikud ja vabaühendused volikogu komisjonide töösse, toetame noortevolikogu, eakate nõukogu ning korteriühistute ümarlaua käivitamist
* **VALLA JUHTIMINE**. Lihtsustame ja kiirendame asjaajamist vallavalitsuses ning muudame AS Saku Maja efektiivsemaks kommunaalteenuste pakkujaks
* **HARIDUS**. Rajame uue lasteaed-algkooli, gümnaasiumi õppe viime uuele tasemele ning pakume õpetajatele piisavat täiendkoolitust ja tuge. Toome algklassidesse abiõpetajad. Kaasame lapsevanemad senisest ulatuslikumalt koolielu korraldamisse. Tagame igale lapsele ühe tasuta huviringi.
* **TERVISE HOIDMINE**. Arendame lasteaedades ja koolides liikumisõpetust, soodustame liikumist kogu koolipäeva jooksul. Tagame maitsva ja tervisliku tasuta koolitoidu, vajadusel muudame toitlustajat. Arendame Saku spordikeskust, algatame ujula laiendamise. Uuendame Saku kunstmuruväljaku ja katame selle talveperioodiks kilehalliga. Rajame uue tervisekeskuse. Koondame sinna ka tervise edendamisega seotud teenused. Uuendame terviseradasid, rajame minispordiväljakud ning välijõuväljakud alevikesse ja küladesse. Rajame koerte jalutamisväljakud kergliiklusteede lähikonda.
* **TURVALISUS**. Tihendame koostööd vallavalitsuse, politsei, pääste ja teiste turvalisust tagavate asutuste vahel. Toetame naabrivalvepiirkondade loomist ja Saku vallaelanike astumist abipolitseinikuks ning valla vabatahtlike päästjate tegevust. Toetame vabaühenduste algatusi varguste, korrarikkumiste, tule- ja veeõnnetuste ning vägivalla ennetustöös.
* **LIIKLUS JA ÜHISTRANSPORT**. Tihendame avalikku bussiliini 117 graafikut ning tagame koostöös Elroniga tasuta rongisõidu kõigile valla elanikele vähemalt vallasiseselt. Kiisa aleviku tänavad saavad ühisveevärgi ja -kanalisatsiooni ehitamise käigus kõvakatte. Aiandusühistute teede hoolduse tagame võrdsetel alustel muude vallateedega. Jätkame valla asumite ühendamist kergliiklusteede võrgustikuga, sh lahendame Saku-Tõdva ja Saku-Rahula ühenduse.
* **HEAOLU JA ISESEISEV TOIMETULEK**. Toetame vajaduspõhiselt suurperesid. Taastame Saku Päevakeskuse koosolemise ja ajaveetmise kohana ning seltsielu keskusena. Ehitame kaasaegse munitsipaalelamu, eelistatult Teaduse 13 baasil. Parandame nii kodus kui ka hooldusasutuses toimuva hoolduse võimalusi eesmärgiga tagada eakatele väärikas vananemine oma koduvallas. Algatame eakate kodu ehk kaasaegse hooldusasutuse rajamise era- või vallaasutusena.
* **KULTUUR**. Jätkame traditsiooniliste ürituste toetamist ning taaselustame rattaretked ja ajaloomatkad. Toetame vabaühenduste tegevusi traditsioonide hoidmisel ja uute tavade loomisel. Toetame valla ühtse kultuuriprogrammi loomist ja tegevuste turundamist. Algatame arutelu Saku valla identiteedi üle.
* **ETTEVÕTLUS**. Toetame vallaelanikke, kes oma väikeettevõtluse, käsitöö ja muu tulundustegevusega pakuvad teenuseid ja tooteid. Loome veebipõhise turundus- ja müügiplatvormi, andmaks tuge meie vallas toodetud asjade ja teenuste jõudmiseks laiematele turgudele.

